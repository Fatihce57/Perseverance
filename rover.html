<div class="rover">

    <p class="overflow-hidden">5 gün önce milyonlarca kişi nefesimizi tutup Mars’a iniş yapan “Perseverance
      rover”ını yani bugüne kadar başka bir gezegene gönderilen en büyük, en gelişmiş rover’ı izledik. Aslında
      onun 472 milyon km uzaktan gönderdiği sinyalleri dinledik ve sağ salim ulaştığı bilgisini aldık. Ona
      “perseverance” demeyeceğim artık samimiyetimiz arrtı kısaca “Percy” demekle yetineceğim, Mars’a iner
      inmez bize çok düşük çözünürlüklü resimler göndermeye başladı. Aradan geçen bu 5 Mars günü içerisinde
      gönderdiği 23 kamerayla kaydettiği resimlerin sayısı 5000’e yaklaştı. Buraya kadar hemen her şey
      beklediğimiz gibi. Daha önce de gönderilen araçlarla aynı şekilde iletişim kuruldu, onlar da fotoğraf
      çekip gönderdiler. Ama bu kez gönderilenler o kadar net ki projede çalışan mühendisler bile gözlerine
      inanamıyor. Şimdi önce bugüne kadar başka bir gezegenden gelen bu en net görüntüleri izleyeceğiz, ilk
      kez bir gezegende kaydedilen sese kulak vereceğiz ve en önemlisi bu konuda merak ettiğimiz sorulara
      cevap arayacağız.</p>
    </div>
  </div>




  <p> Elon Musk’ın SpaceX’i ile ilki Falcon 9 roketi. Bir rekor kırdı. Bir fırlatmada tam 143 farklı uydu ve
    uzay aracını yörüngeye taşıdı.sakince bir değil iki kolunu havaya kaldırdı ve ortanca parmaklar hariç
    yumruklarını sıktı. İşte o ortanca parmaklara Starship SN9 ve SN10 adını veriyoruz. Bir hafta içinde
    dünyanın rekor sayıda uydusunu uzaya götüren bir şirketin aynı hafta içerisinde bugün bir fırlatması
    daha var ve aynı anda fırlatılmayı bekleyen iki roketi de başka bir yerde onay bekliyor. Resmen uzay
    trafiği sıkıştı. Dünyadan kaçmak için roket bile yapsanız, yaptığınız roket ne kadar güçlü olursa olsun,
    diğer dengeleri bilmez, onları da gözetmezseniz işiniz çok zor. Bu zorluğun farkına varmış olmalı ki
    Elon Musk geçenlerde denizin ortasında bir değil iki tane eski petrol platformunu satın aldı ve
    SpaceX’in genç mühendisleri bunları roket fırlatmaları için hazırlamaya başladı. Zaten gönderdikleri
    roketleri denizde yüzen otonom gemilere indirmeyi çoktan başarmışlardı.</p>
  </div>  


  <div class="astronot">
    <p>Dünyanın değil, evrenin en yalnız insanı. Tahmin edebileceğiniz gibi 1969’da Ay’a gönderilen bir
      astronottan bahsediyorum. Hayır, Ay’a ilk ayak basan Neil Armstrong değildi en yalnız insan. Çünkü Ay’a
      iniş yapan aracın içinde onun yanında Buzz Aldrin de vardı. Yani iki kişi birlikte iniş yaptı. Onları
      Ay’a götüren modülde üç kişi olarak yola çıkmışlardı, fakat Ay’ın yörüngesine ulaşınca iki kişi “Eagle”
      modülüyle iniş yaparken bir kişi Ay’ın çevresinde onları beklemek üzere “Columbia” modülünde kaldı. Tek
      başına. 27 saat boyunca Ay’daki arkadaşlarının geri gelmesini bekledi. Elbette bu sırada hem Dünya’daki
      kontrol merkeziyle hem de Ay’la iletişimi sağlamakla meşguldü. Ama yörüngesinde döndüğü için Ay’ın arka
      yüzüne gittiğinde yaklaşık 50 dakika boyunca iletişimi kesiliyordu. İşte o 50 dakikalık süre boyunca
      astronot Michael Collins yeryüzünde bugüne kadar yaşamış tüm insanlardan daha izole, daha uzak, daha
      yalnız bir insan olma ünvanını kazandı. Düşünsenize en yakınınızdaki iki kişi Ay’ın öbür tarafında, geri
      kalan tüm insanlık Dünya’da. Ben bir de buna “en şanssız” ünvanını eklemek istiyorum. Çünkü oraya kadar
      gidip, 27 saat boyunca Ay’ın çevresinde dolanıp, ona iniş yapan arkadaşları tarihe geçerken yukarıda tek
      başına beklemek zorunda kalmak gerçekten de “talihin böylesi” dedirtir insana. </p>
    </div>